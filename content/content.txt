//////////1Клетъчната биология (позната още като Цитология, от гръцки: κύτος – „клетка“) е поддял на биологията,
 занимаващ се с изучаването на клетките като цяло. Клетъчната биология разглежда не само състава на клетката, 
но и функционирането ѝ, както и взаимодействието между клетките и други клетки, 
или между клетките и околната среда.
///////////2История на изучаването на клетката
За първи път в Европа клетките са наблюдавани през 17 век с изобретяването на съставния микроскоп.
 През 1665 г. Робърт Хук нарича градивния блок на всички живи организми „клетки“, 
след като разгледа парче корк и наблюдава клетъчната му структура.
/////////////3Клетката като организъм
По устройство клетката прилича на един отделен организъм – 
тя съдържа изключително многообразие от органели, които варират при различните видове клетки.
 Във всеки един момент клетката поддържа равновесие на процесите, протичащи в органелите,
 равновесие на различните вещества, контрол върху потока на вещества през клетъчната плазмена мембрана и
контрол върху количеството и вида произвеждани и асимилирани протеини.
/////////1.1Плазмена мембрана
Плазмената мембрана е най-външния органел на клетката. 
Тя е двупластова затворена повърхност от липиди, съдържаща характерни за всяка клетка захариди и белтъци. 
Плазмената мембрана проявява т.н. избирателна пропускливост, т.е. при определени състояния пропуска някои вещества,
 а за други се оказва спираща преграда. 
Характерно свойство на плазмената мембрана е нейната строга индивидуалност –
 видът на всяка клетка може да бъде разпознат по мембраната (вида на захаридите и белтъците, които участват в строежа ѝ). Така белите кръвни телца в имунната 
система разпознават клетките-вредители и ги унищожават.
////////1.2Ядро
Не всички клетки имат обособено ядро. 
То е характерно само за еукариотите.
 В него се разполага ДНК на клетката. В началото ядрото е смятано за монолитен органел, 
но едва по-късно става ясно, че в него съществува област, наречена ядърце. 
Впоследствие се установява, че ядърцето е немембранна част от ядрото, богата на РНК. 
Докато мембраната на клетката е двупластова, то мембраните на останалите органели са еднопластови
 (по-особено е положението при митохондрии и хлоропласти). 
Такава е и мембраната на ядрото. 
///////1.3Ендоплазмена мрежа
Ендоплазмената мрежа е комплексен мембранен органел, съдържащ множество отделения, 
които се разполагат във вид на мрежа. Оттам идва и името му. Ендоплазмената мрежа бива два вида: гладка и зърнеста.